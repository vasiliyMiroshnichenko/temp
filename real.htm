<html>
<body>
<style>
  ol {
    counter-reset: list;
  }
  ol > li {
    list-style: none;
  }
  ol.custom-lower-roman-braces > li:before {
    content: "(" counter(list, lower-roman) ") ";
    counter-increment: list;
  }

  ol.custom-lower-alpha-braces > li:before {
    content: "(" counter(list, lower-alpha) ") ";
    counter-increment: list;
  }

  ol.custom-lower-alpha-brace-right > li:before {
    content: counter(list, lower-alpha) ") ";
    counter-increment: list;
  }

  ol.custom-upper-alpha-braces > li:before {
    content: "(" counter(list, upper-alpha) ") ";
    counter-increment: list;
  }

  ol.custom-hyphen > li:before {
    content: "- ";
    counter-increment: list;
  }

  p.custom-centered {
    text-align: center;
  }
</style>
<h3 class="p1"><span class="s1"><strong>INFORMATIVA AI SENSI DELL’ART. 13 DEL REGOLAMENTO UE 2016/679 E DELLA NORMATIVA NAZIONALE VIGENTE IN MATERIA DI PROTEZIONE DEI DATI PERSONALI</strong></span></h3>
<p class="p1"><span class="s1">LINK MOBILE FINANCE LIMITED (di seguito, “Noosa”), con sede legale a Birchircara (Malta) Gemini Bone Alley, Mriehel, fornisce di seguito l’informativa ai sensi dell’art. 13 del Regolamento UE 2016/679 e della normativa nazionale vigente in materia di protezione dei dati personali (di seguito, “GDPR”) in qualità di Titolare del trattamento dei dati personali che riguardano l’interessato quando quest’ultimo utilizza i servizi informatici di Noosa.</span></p>
<h3 class="p1"><span class="s1"><strong>Finalità del trattamento e natura facoltativa o obbligatoria del conferimento dei dati personali</strong></span></h3>
<p class="p1"><span class="s1">I dati personali, vengono trattati da Noosa per le seguenti finalità:</span></p>
<ol class="custom-lower-alpha-brace-right">
    <li>adempimento degli obblighi previsti dalla legge, da regolamenti, dalla normativa comunitaria, nonché da disposizioni impartite dalle competenti Autorità od Organi di Vigilanza e controllo. Il conferimento dei dati personali per tali finalità è necessario in quanto il mancato conferimento dei dati impedirà a Noosa di eseguire l’attività da Lei richiesta che presuppone l’adempimento di un obbligo di legge da parte di Noosa. La base giuridica del trattamento è individuata nell’adempimento degli obblighi legali;</li></br>
    <li>esecuzione delle attività necessarie e strettamente connesse e strumentali alla gestione dei rapporti contrattuali (es. avvio del pagamento, elaborazione statistica aggregata, prevenzione delle frodi, anche attraverso strumenti di accertamento dell’identità, confronto dei dati per verificarne l’accuratezza). Il conferimento dei dati personali per detta finalità è funzionale alle attività richieste per la conclusione e l’esecuzione dei rapporti contrattuali e, per tali finalità, è necessario in quanto un eventuale rifiuto a fornirli comporterebbe l’impossibilità di eseguire l’operazione di pagamento. Il relativo trattamento, compresa la comunicazione alle categorie di soggetti di seguito descritte, non richiede il consenso dell’interessato. La base giuridica del trattamento è data dall’esecuzione degli obblighi contrattuali;</li></br>
    <li>gestione dei servizi informatici di supporto al processo di pagamento dell’esercente prestatore di un bene/servizio e allo scambio di informazioni tra quest’ultimo e un eventuale cessionario, con particolare riguardo all’acquisizione e gestione dei dati dei clienti necessari ai fini della concessione della dilazione di pagamento e della relativa eventuale cessione del credito. Il conferimento dei dati personali per detta finalità è funzionale alle attività richieste per la conclusione e l’esecuzione dei rapporti contrattuali e, per tali finalità, è necessario in quanto un eventuale rifiuto a fornirli comporterebbe l’impossibilità di eseguire l’operazione di cessione. La base giuridica del trattamento è data dall’esecuzione degli obblighi contrattuali.</li>
</ol>
<p class="p1"><span class="s1"><strong>Base Giuridica</strong></span></p>
<p class="p1"><span class="s1">La base giuridica è data dall’adempimento di leggi e dall’esecuzione degli obblighi contrattuali.</span></p>
<p class="p1"><span class="s1"><strong>Modalità del trattamento dei dati personali</strong></span></p>
<p class="p1"><span class="s1">Il trattamento dei Suoi dati personali avverrà, nel rispetto delle disposizioni previste dal GDPR, mediante strumenti cartacei, informatici o telematici, con logiche strettamente correlate alle finalità indicate e, comunque, con modalità idonee a garantirne la sicurezza e la riservatezza in conformità al GDPR e alla normativa vigente.</span></p>
<p class="p1"><span class="s1"><strong>Soggetti ai quali possono essere comunicati i dati personali</strong></span></p>
<p class="p1"><span class="s1">I dati personali possono essere comunicati da Noosa a soggetti terzi, anche all’interno del territorio dell’Unione Europea, che li tratteranno in qualità di autonomi titolari del trattamento o responsabili del trattamento:</span></p><ul><li>per obblighi di legge, di regolamenti e normativa comunitaria ovvero per le attività connesse e strumentali all’esecuzione degli obblighi contrattuali;</li><li>in relazione all’eventuale cessione del credito, dall’esercente ad un intermediario finanziario il quale agirà in qualità di autonomo titolare, e alle società collegate a quest’ultimo. </li></ul>
<p class="p1"><span class="s1">I nominativi dei soggetti appartenenti alle suddette categorie, che possono essere situati anche all’interno del territorio dell’Unione Europea, sono disponibili presso la sede legale di Noosa. Per il trattamento dei dati Noosa si avvale di dipendenti e collaboratori delle unità preposte alle relative attività incaricati del trattamento. Per alcune attività Noosa (es. servizi informatici; attività di trasmissione, imbustamento, trasporto e smistamento della corrispondenza; servizi di registrazione tramite scansione, fotoriproduzione e archiviazione della documentazione; servizi amministrativi) si avvale di soggetti terzi in qualità di Responsabili del Trattamento ai sensi dell’art. 28 del GDPR.</span></p>
<p class="p1"><span class="s1"><strong>Data retention</strong></span></p>
<p class="p1"><span class="s1">Noosa tratta e conserva i dati personali per tutta la durata del rapporto contrattuale, per l’esecuzione degli adempimenti allo stesso inerenti e conseguenti, per il rispetto degli obblighi di legge e regolamentari applicabili, nonché per finalità difensive proprie o di terzi e fino alla scadenza del periodo di prescrizione di legge applicabile, decorrente dalla data di chiusura del profilo personale del soggetto interessato. Al termine del periodo di conservazione applicabile, i dati personali riferibili agli interessati verranno cancellati o conservati in una forma che non consenta l’identificazione dell’interessato (es. anonimizzazione irreversibile), a meno che il loro ulteriore trattamento sia necessario per uno o più dei seguenti scopi: i) risoluzione di precontenziosi e/o contenziosi avviati prima della scadenza del periodo di conservazione; ii) per dare seguito ad indagini/ispezioni da parte di funzioni di controllo interno e/o autorità esterne avviati prima della scadenza del periodo di conservazione; iii) per dare seguito a richieste della pubblica autorità italiana e/o estera pervenute/notificate a Noosa prima della scadenza del periodo di conservazione.</span></p>
<p class="p1"><span class="s1"><strong>Diritti dell’interessato</strong></span></p>
<p class="p1"><span class="s1">I soggetti cui si riferiscono i dati personali hanno il diritto in qualunque momento di ottenere da Noosa la conferma dell'esistenza o meno dei medesimi dati e di conoscerne il contenuto e l'origine, verificarne l'esattezza o chiederne l'integrazione o l'aggiornamento, oppure la rettifica (artt. 15 e 16 del GDPR).</span></p>
<p class="p1"><span class="s1">Inoltre, gli interessati hanno il diritto di chiedere la cancellazione, la limitazione al trattamento, la revoca del consenso, la portabilità dei dati nonché di proporre reclamo all’autorità di controllo e di opporsi in ogni caso, per motivi legittimi, al loro trattamento (art. 17 e ss. del GDPR).</span></p>
<p class="p1"><span class="s1">Tali diritti sono esercitabili mediante comunicazione scritta da inviarsi alla sede legale di Noosa. Noosa, anche tramite le strutture designate, provvederà a prendere in carico la Sua richiesta e a fornirLe, senza ingiustificato ritardo, le informazioni relative all’azione intrapresa riguardo alla Sua richiesta.</span></p>
<p class="p1"><span class="s1"><strong>Titolare del trattamento </strong></span></p>
<p class="p1"><span class="s1">Il Titolare del trattamento dei dati è Noosa.</span></p>
<h3 class="p1"><span class="s1"><strong>INFORMATIVA AI SENSI DELL’ART. 13 DEL REGOLAMENTO UE 2016/679 E DELLA NORMATIVA NAZIONALE VIGENTE IN MATERIA DI PROTEZIONE DEI DATI PERSONALI</strong></span></h3>
<h3 class="p1"><span class="s1"><strong><u>Informativa dell’Esercente sul trattamento dei dati personali ai sensi dell’art. 13 del Regolamento UE 2016/679 e della normativa vigente in materia di protezione dei dati personali</u></strong></span></h3>
<p class="p1"><span class="s1">I dati forniti dall’interessato per lo svolgimento della valutazione della richiesta di dilazione di pagamento e relativi allo svolgimento del rapporto contrattuale (di seguito congiuntamente “dati personali”) vengono trattati dall’Esercente, in qualità di Titolare del trattamento. L’Esercente fornisce, a tal fine, l’informativa prevista dall’art. 13 del Regolamento UE 2016/679 (di seguito, “GDPR”) e dalla normativa vigente in materia di protezione dei dati personali.</span></p>
<h3 class="p1"><span class="s1"><strong>Finalità del trattamento e natura facoltativa o obbligatoria del conferimento dei dati personali</strong></span></h3>
<p class="p1"><span class="s1">I dati personali, vengono trattati dall’Esercente per le seguenti finalità:</span></p>

<ol class="custom-lower-alpha-brace-right">
    <li>adempimento degli obblighi previsti dalla legge, da regolamenti, dalla normativa comunitaria, nonché da disposizioni impartite dalle competenti Autorità od Organi di Vigilanza e controllo. Il conferimento dei dati personali per tali finalità è necessario in quanto il mancato conferimento dei dati impedirà all’Esercente di eseguire l’attività da Lei richiesta che presuppone l’adempimento di un obbligo di legge da parte dell’Esercente medesimo. La base giuridica del trattamento è individuata nell’adempimento degli obblighi legali ai quali è sottoposto l’Esercente;</li></br>
    <li>esecuzione delle attività necessarie e strettamente connesse e strumentali alla gestione dei rapporti contrattuali (es. valutazione della richiesta e connessa elaborazione statistica, prevenzione delle frodi, anche attraverso strumenti di accertamento dell’identità, tutela e recupero dei crediti). Il conferimento dei dati personali per detta finalità è funzionale alle attività richieste per la conclusione e l’esecuzione dei rapporti contrattuali e, per tali finalità, è necessario in quanto un eventuale rifiuto a fornirli comporterebbe l’impossibilità di eseguire il contratto.Il relativo trattamento, compresa la comunicazione alle categorie di soggetti di seguito descritte, non richiede il consenso dell’interessato. La base giuridica del trattamento è data dall’esecuzione degli obblighi contrattuali;</li>
    <li>ai fini dell’eventuale cessione del credito dall’Esercente a MBCredit Solutions S.p.A. che, in qualità di cessionario del credito e di autonomo titolare del trattamento, tratterà i Suoi dati personali (si veda la specifica informativa di MBCredit Solutions S.p.A. in calce). Il conferimento dei dati personali per detta finalità è necessario in quanto un eventuale rifiuto di fornirli comporterebbe l’impossibilità di eseguire l’operazione di cessione a MBCredit Solutions S.p.A.. La base giuridica del trattamento è data dall’esecuzione degli obblighi contrattuali.</li>
</ol>

<p class="p1"><span class="s1"><strong>Base Giuridica</strong></span></p>
<p class="p1"><span class="s1">La base giuridica è data dall’adempimento di leggi e dall’esecuzione degli obblighi contrattuali.</span></p>
<p class="p1"><span class="s1"><strong>Modalità del trattamento dei dati personali</strong></span></p>
<p class="p1"><span class="s1">Il trattamento dei Suoi dati personali avverrà, nel rispetto delle disposizioni previste dal Regolamento GDPR, mediante strumenti cartacei, informatici o telematici, con logiche strettamente correlate alle finalità indicate e, comunque, con modalità idonee a garantirne la sicurezza e la riservatezza in conformità al Regolamento GDPR e alla normativa vigente. Inoltre, i dati personali potranno essere sottoposti a processi decisionali basati unicamente su trattamenti automatizzati per verificare la fattibilità dell’operazione. Tali processi, laddove utilizzati, sono necessari per la conclusione del contratto. I criteri adottati per tali valutazioni tengono conto dei dati personali forniti. </span></p>
<p class="p1"><span class="s1"><strong>Soggetti ai quali possono essere comunicati i dati personali</strong></span></p>
<p class="p1"><span class="s1">I dati personali possono essere comunicati dall’Esercente ai seguenti soggetti, anche all’interno del territorio dell’Unione Europea, che li tratteranno in qualità di autonomi titolari del trattamento o responsabili del trattamento:</span></p>
<ul>
    <li>per obblighi di legge, di regolamenti e normativa comunitaria ovvero per le attività connesse e strumentali all’esecuzione degli obblighi contrattuali: i) sistemi di Informazioni creditizie (per il trattamento effettuato da tali enti si veda la specifica Informativa); ii) soggetti che forniscono informazioni commerciali; iii) società che svolgono servizi di pagamento; iv) società che gestiscono circuiti internazionali di servizi di pagamento;</li>
    <li>in relazione all’eventuale cessione del credito verso l’interessato, dall’Esercente a MBCredit Solutions S.p.A., la stessa MBCredit Solutions S.p.A., che agirà in qualità di autonomo titolare, e società appartenenti al gruppo Mediobanca (si veda la specifica informativa di MBCredit Solutions S.p.A. in calce).</li>
</ul>
<p class="p1"><span class="s1">I nominativi dei soggetti appartenenti alle suddette categorie, che possono essere situati anche all’interno del territorio dell’Unione Europea, sono riportati in un elenco aggiornato disponibile presso la sede legale dell’Esercente. Per il trattamento dei dati l’Esercente si avvale di dipendenti e collaboratori delle unità preposte alle relative attività incaricati del trattamento. Per alcune attività l’Esercente (es. servizi informatici; attività di trasmissione, imbustamento, trasporto e smistamento della corrispondenza; servizi di registrazione tramite scansione, fotoriproduzione e archiviazione della documentazione; servizi amministrativi) si avvale di soggetti terzi in qualità di Responsabili del Trattamento ai sensi dell’art. 28 del GDPR.</span></p>
<p class="p1"><span class="s1"><strong>Data retention</strong></span></p>
<p class="p1"><span class="s1">L’Esercente tratta e conserva i dati personali per tutta la durata del rapporto contrattuale, per l’esecuzione degli adempimenti allo stesso inerenti e conseguenti, per il rispetto degli obblighi di legge e regolamentari applicabili, nonché per finalità difensive proprie o di terzi e fino alla scadenza del periodo di prescrizione di legge applicabile, decorrente dalla data di chiusura del rapporto contrattuale relativo al singolo prodotto/servizio. Al termine del periodo di conservazione applicabile, i dati personali riferibili agli interessati verranno cancellati o conservati in una forma che non consenta l’identificazione dell’interessato (es. anonimizzazione irreversibile), a meno che il loro ulteriore trattamento sia necessario per uno o più dei seguenti scopi: i) risoluzione di precontenziosi e/o contenziosi avviati prima della scadenza del periodo di conservazione; ii) per dare seguito ad indagini/ispezioni da parte di funzioni di controllo interno e/o autorità esterne avviati prima della scadenza del periodo di conservazione; iii) per dare seguito a richieste della pubblica autorità italiana e/o estera pervenute/notificate all’Esercente prima della scadenza del periodo di conservazione.</span></p>
<p class="p1"><span class="s1"><strong>Diritti dell’interessato</strong></span></p>
<p class="p1"><span class="s1">I soggetti cui si riferiscono i dati personali hanno il diritto in qualunque momento di ottenere dall’Esercente la conferma dell'esistenza o meno dei medesimi dati e di conoscerne il contenuto e l'origine, verificarne l'esattezza o chiederne l'integrazione o l'aggiornamento, oppure la rettifica (artt. 15 e 16 del GDPR).</span></p>
<p class="p1"><span class="s1">Inoltre, gli interessati hanno il diritto di chiedere la cancellazione, la limitazione al trattamento, la revoca del consenso, la portabilità dei dati nonché di proporre reclamo all’autorità di controllo e di opporsi in ogni caso, per motivi legittimi, al loro trattamento (art. 17 e ss. del GDPR).</span></p>
<p class="p1"><span class="s1">Tali diritti sono esercitabili mediante comunicazione scritta da inviarsi alla sede legale dell’Esercente.</span></p>
<p class="p1"><span class="s1">L’Esercente, anche tramite le strutture designate, provvederà a prendere in carico la Sua richiesta e a fornirLe, senza ingiustificato ritardo, le informazioni relative all’azione intrapresa riguardo alla Sua richiesta.</span></p>
<p class="p1"><span class="s1"><strong>Titolare del trattamento </strong></span></p>
<p class="p1"><span class="s1">Il Titolare del trattamento dei dati è l’Esercente.</span></p>
<h3 class="p1"><span class="s1"><strong><u>Informativa del Cessionario sul trattamento dei dati personali ai sensi dell’art. 14 del Regolamento UE 2016/679 e della normativa vigente in materia di protezione dei dati personali</u></strong></span></h3>
<p class="p1"><span class="s1">In relazione alla eventuale cessione a MBCredit Solutions S.p.A. (il “Cessionario”) del credito dell’Esercente nei confronti dell’interessato , i dati forniti dallo stesso per lo svolgimento della valutazione della richiesta di dilazione di pagamento e relativi allo svolgimento del rapporto contrattuale (di seguito congiuntamente “dati personali”) vengono trattati anche dal Cessionario, in qualità di autonomo Titolare del trattamento. Il Cessionario fornisce, a tal fine, l’informativa prevista dall’art. 14 del Regolamento UE 2016/679 (di seguito “GDPR”) e dalla normativa vigente in materia di protezione dei dati personali.</span></p>
<p class="p1"><span class="s1">I Suoi dati personali, di cui è o entrerà in possesso il Cessionario, sono conferiti al Cessionario nell’ambito di un rapporto di cessione di crediti in essere con l’Esercente. I dati provengono di norma dal cedente del credito e potranno altresì provenire da terzi che li abbiano lecitamente acquisiti (ad esempio banche dati pubbliche e/o private tenute presso Pubbliche Autorità, Camere di Commercio, Cerved S.p.A. e altri provider accreditati che forniscono informazioni per il monitoraggio di dati economico patrimoniali).</span></p>
<h3 class="p1"><span class="s1"><strong>Finalità del trattamento e natura facoltativa o obbligatoria del conferimento dei dati personali</strong></span></h3>
<p class="p1"><span class="s1">I dati personali, vengono trattati dal Cessionario per le seguenti finalità:</span></p>
<ol class="custom-lower-alpha-brace-right">
    <li>adempimento degli obblighi previsti dalla legge; da regolamenti; dalla normativa comunitaria (es. legge antiriciclaggio); dalle istruzioni di vigilanza che impongono ai gruppi bancari la gestione accentrata e il controllo di tutti i rischi del gruppo a livello consolidato e riguardo al rischio di credito prevedono l’adozione di una base informativa comune che consenta a tutte le società appartenenti al gruppo di conoscere l’esposizione dei clienti nei confronti del gruppo nonché le valutazioni inerenti alle posizioni dei soggetti affidati; da disposizioni sull’adesione degli intermediari finanziari ad un sistema pubblico di prevenzione delle frodi connesse al furto dell’identità; nonché da disposizioni impartite dalle competenti Autorità od Organi di Vigilanza e controllo. Il conferimento dei dati personali per tali finalità è necessario. Il mancato conferimento dei dati impedirà al Cessionario di eseguire l’attività da Lei richiesta che presuppone l’adempimento di un obbligo di legge da parte del Cessionario medesimo. La base giuridica del trattamento è individuata nell’adempimento degli obblighi legali ai quali è sottoposto il Cessionario;</li></br>
    <li>esecuzione delle attività necessarie e strettamente connesse e strumentali alla gestione dei rapporti contrattuali (es. valutazione della richiesta e connessa elaborazione statistica, prevenzione delle frodi, anche attraverso strumenti di accertamento dell’identità, tutela e recupero dei crediti). Il conferimento dei dati personali per detta finalità è funzionale alle attività richieste per la conclusione e l’esecuzione dei rapporti contrattuali anche in relazione alla cessione del credito al Cessionario e, per tali finalità, è necessario in quanto un eventuale rifiuto di fornirli comporterebbe l’impossibilità di eseguire il contratto. Il relativo trattamento, compresa la comunicazione alle categorie di soggetti di seguito descritte, non richiede il consenso dell’interessato. La base giuridica del trattamento è data dall’esecuzione degli obblighi contrattuali;</li></br>
    <li>ricerche di mercato, attività commerciali e promozionali relative a prodotti e servizi del Cessionario, nonché di società appartenenti al gruppo Mediobanca (il “Gruppo”) e di società terze, alle quali i dati personali potrebbero essere comunicati e la cui identità è conoscibile presso la sede legale del Cessionario. Le comunicazioni commerciali e promozionali potranno essere veicolate mediante strumenti tradizionali (posta cartacea) e anche mediante l’uso di tecniche di comunicazione a distanza, quali telefono, anche senza operatore, posta elettronica, MMS, applicazioni informatiche (APP), area riservata, SMS, fax, ovvero attraverso social network. In adempimento alle disposizioni di vigilanza sono utilizzati strumenti anche informatici per verificare la coerenza dei prodotti offerti. Il conferimento dei dati per questa finalità è facoltativo e il relativo trattamento richiede il consenso dell’interessato. Il consenso prestato per l’invio di comunicazioni commerciali e promozionali ex art. 130, commi 1 e 2, del D.lgs. 196/2003 coordinato con le modifiche introdotte dal D.lgs. 101/2018, si estende anche alle modalità tradizionali di contatto. In caso di rifiuto non ci saranno conseguenze per i rapporti esistenti dell’interessato. La base giuridica del trattamento è data dal consenso espresso dell’interessato;</li></br>
    <li>selezione dei crediti e/o per finalità strettamente connesse alla cessione del credito quali, a titolo esemplificativo ma non esaustivo, per finalità legate alla selezione del credito e/o controllo dell’andamento dei rapporti, alla fatturazione, al pagamento e alla gestione di eventuali insoluti. Il conferimento dei dati personali per detta finalità è funzionale alle attività connesse con la conclusione e l’esecuzione dei rapporti contrattuali e segnatamente con la cessione del credito al Cessionario. Tale conferimento è necessario in quanto un eventuale rifiuto di fornire i dati personali comporterebbe l’impossibilità di eseguire l’operazione di cessione. La base giuridica del trattamento è data dall’esecuzione degli obblighi contrattuali.</li>
</ol>
<p class="p1"><span class="s1"><strong>Base Giuridica</strong></span></p>
<p class="p1"><span class="s1">La base giuridica è data dall’adempimento di leggi, esecuzione degli obblighi contrattuali e dal consenso espresso dell’interessato.</span></p>
<p class="p1"><span class="s1"><strong>Modalità del trattamento dei dati personali</strong></span></p>
<p class="p1"><span class="s1">Il trattamento dei Suoi dati personali avverrà, nel rispetto delle disposizioni previste dal Regolamento GDPR, mediante strumenti cartacei, informatici o telematici, con logiche strettamente correlate alle finalità indicate e, comunque, con modalità idonee a garantirne la sicurezza e la riservatezza in conformità al Regolamento GDPR e alla normativa vigente.</span></p>
<p class="p1"><span class="s1"><strong>Categorie di dati oggetto del trattamento</strong></span></p>
<p class="p1"><span class="s1">In relazione alle finalità sopra descritte, il Cessionario tratta i dati personali quali, a titolo esemplificativo e non esaustivo, dati anagrafici (quali, ad esempio, nome, cognome, indirizzo, numero di telefono, email, data di nascita, carta di identità, tessera sanitaria, codice fiscale, stato civile, nazionalità, codice cliente), dati relativi rapporti di credito, dati di tipo contabile.</span></p>
<p class="p1"><span class="s1"><strong>Comunicazione e diffusione dei dati</strong></span></p>
<p class="p1"><span class="s1">Per il perseguimento delle finalità sopra descritte, i dati personali saranno conosciuti dai dipendenti del Cessionario che opereranno in qualità di incaricati/addetti autorizzati del trattamento.</span></p>
<p class="p1"><span class="s1">Inoltre, i dati personali potranno essere comunicati a:</span></p>
<ul>
    <li>altre società appartenenti al Gruppo, anche per l’adozione di una base informativa comune che consenta a tutte le società appartenenti al Gruppo di conoscere l’esposizione dei soggetti interessati nei confronti del Gruppo nonché le valutazioni inerenti alle posizioni dei soggetti affidati;</li>
    <li>soggetti che forniscono informazioni commerciali;</li>
    <li>associazioni di categoria, agenzie pubblicitarie, outsourcers, agenti, mediatori, promotori e società di factoring, imprese di assicurazioni;</li>
    <li>soggetti che curano l'imbustamento, la spedizione e l'archiviazione della documentazione relativa ai rapporti con la clientela;</li>
    <li>ulteriori soggetti di cui il Cessionario a vario titolo si avvale per la fornitura del servizio richiesto;</li>
    <li>soggetti che gestiscono il recupero crediti o forniscono prestazioni professionali di consulenza e assistenza fiscale, legale e giudiziale;</li>
    <li>soggetti che curano la revisione contabile e la certificazione del bilancio;</li>
    <li>Autorità e Organi di Vigilanza e Controllo e in generale soggetti, pubblici o privati, con funzioni di tipo pubblicistico;</li>
    <li>soggetti che svolgono servizi di pagamento e che gestiscono circuiti internazionali di servizi di pagamento;</li>
    <li>soggetti che rilevano rischi finanziari a scopo di prevenzione del rischio di insolvenza quali, ad esempio, Banca d'Italia;
    </li>
    <li>soggetti che gestiscono sistemi nazionali ed internazionali per il controllo delle frodi ai danni delle banche e degli intermediari finanziari;</li>
    <li>archivio istituito presso il Ministero dell'Economia e delle Finanze (di seguito MEF), ai sensi degli artt. 30-ter, commi 7 e 7-bis, e 30-quinquies, del D.lgs. 13 agosto 2010 n. 141, esclusivamente per le finalità di prevenzione del furto di identità. Gli esiti della procedura di riscontro sull'autenticità dei dati non saranno diffusi, ma potranno essere comunicati alle Autorità e agli Organi di Vigilanza e di Controllo;</li>
    <li>altri intermediari finanziari appartenenti al Gruppo nel caso in cui operazioni da Lei poste in essere siano ritenute “sospette” ai sensi della normativa Antiriciclaggio.</li>
</ul><p class="p1"><span class="s1">L'elenco completo e aggiornato delle Società del Gruppo e/o dei soggetti terzi ai quali i Suoi dati personali possono essere comunicati è disponibile sul sito www.mbcreditsolutions.it nella sezione “Privacy”.</span></p>
<p class="p1"><span class="s1">I Suoi dati personali saranno trasferiti all'esterno dell'Unione europea esclusivamente in presenza di una decisione di adeguatezza della Commissione Europea o di altre garanzie adeguate previste dalla Normativa Privacy (fra cui le norme vincolanti d'impresa e le clausole tipo di protezione).</span></p>
<p class="p1"><span class="s1">I dati personali trattati dalla Società non sono oggetto di diffusione.</span></p>
<p class="p1"><span class="s1"><strong>Data retention</strong></span></p>
<p class="p1"><span class="s1">Nel rispetto dei principi di proporzionalità e necessità, i dati personali saranno conservati in una forma che consenta l’identificazione degli interessati per un arco di tempo non superiore al conseguimento delle finalità per le quali gli stessi sono trattati, ossia tenendo in considerazione:</span></p>
<ul>
    <li>la necessità di continuare a conservare i dati personali raccolti per offrire i servizi concordati con l’interessato o per tutelare l’interesse legittimo del Titolare, così come descritto nelle finalità sopraindicate;</li>
    <li>l’esistenza di specifici obblighi normativi (normativa codicistica, normativa in materia di antiriciclaggio, normativa sul monitoraggio fiscale, ecc.) o contrattuali che rendono necessario il trattamento e la conservazione dei dati per determinati periodi di tempo.</li>
</ul>
<p class="p1"><span class="s1"><strong>Diritti dell’interessato</strong></span></p>
<p class="p1"><span class="s1">I soggetti cui si riferiscono i dati personali hanno il diritto in qualunque momento di ottenere dal Cessionario la conferma dell'esistenza o meno dei medesimi dati e di conoscerne il contenuto e l'origine, verificarne l'esattezza o chiederne l'integrazione o l'aggiornamento, oppure la rettifica (artt. 15 e 16 del GDPR). </span></p>
<p class="p1"><span class="s1">Inoltre, gli interessati hanno il diritto di chiedere la cancellazione, la limitazione al trattamento, la revoca del consenso, la portabilità dei dati nonché di proporre reclamo all’autorità di controllo e di opporsi in ogni caso, per motivi legittimi, al loro trattamento (art. 17 e ss. del GDPR).</span></p>
<p class="p1"><span class="s1">Tali diritti sono esercitabili mediante comunicazione scritta da inviarsi a: <em>mbcs@pec.mbcreditsolutions.com</em></span></p>
<p class="p1"><span class="s1">Il Titolare, anche tramite le strutture designate, provvederà a prendere in carico la Sua richiesta e a fornirLe, senza ingiustificato ritardo, le informazioni relative all’azione intrapresa riguardo alla Sua richiesta.</span></p>
<p class="p1"><span class="s1"><strong>Titolare del trattamento e Data Protection Officer</strong></span></p>
<p class="p1"><span class="s1">Il Titolare del trattamento dei dati è MBCredit Solutions S.p.A. con sede in Milano, via Caldera 21.</span></p>
<p class="p1"><span class="s1">MBCredit Solutions ha designato un Responsabile della protezione dei dati personali (c.d. Data Protection Officer).</span></p>
<p class="p1"><span class="s1">Il Data Protection Officer può essere contattato ai seguenti indirizzi:</span></p>
<ul>
    <li>DPO.mediobanca@mediobanca.com </li>
    <li><a href="mailto:dpomediobanca@pec.mediobanca.com">dpomediobanca@pec.mediobanca.com</a></li>
</ul></body></html>